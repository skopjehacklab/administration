Почитување на Куќниот Ред е неопходен услов за успешно функционирање на Хаклабот.

КУЌЕН РЕД
====================

1. КИКА е отворен простор.
2. Пушењето е забрането.
3. Алкохолот е забранет.
4. Се охрабрува активно учество на сите членови и посетители во тековните активности на хаклабот, секако можеш да седиш и да набљудуваш но сигурно има нешто околу кое што можеш да помогнеш, прашај слободно, понуди ја твојата помош.
5. По секој настан сите остануваат 20 минути да средат; ако си одиш порано собери го целото ѓубре и фрли го! Оддржувај го просторот чист!
6. Дежурниот член е задолжен за отворање и затворање на просторот согласно упатството. Распоредот за дежурство ќе биде објавуван на листата [2s.mk-friends].
7. Дежурниот е задолжен за спроведување на куќниот ред и може да ги предупреди членовите и посетителите на хаклабот доколку го прекршуваат куќниот ред. Во крајна инстанца дежурниот има право и обврска да ги замоли членовите/посетителите да го напуштат хаклабот доколку го прекршуваат ќуќниот ред и со тоа го оневозможуваат нормалното функционирање на хаклабот. Дежурниот е должен сите инциденти да ги пријави на наредниот состанок на хаклабот КИКА - во отсуство на дежурниот, сите останати присутни членови имаат обврска да го заменат дежурниот и да се осигураат дека не се пореметува работната атмосфера.
8. Просторот се чисти секоја втора сабота, еден час пред Сподели знаење.
9. Додека се одржува некој настан ако сакаш да правиш нешто надвор од темата користи ја помошната просторија за да не им сметаш на останатите. Ова не вклучува седење и пиење пиво и галамење, хаклабот е простор за работа и дружење но ако сакаш да да пиеш алкохол со твоите пријатели и да се забавуваш оди во некој од околните кафичи/кафани, дружењето не смее да се одвива на штета на работната атмосфера.
10. Прочитај го упатството за фер користење на мрежата во хаклабот и секогаш користи HTTPS.
11. Членарината е задолжителна за членовите. Члeнарината не е задолжителна за останатите посетители. Кој сака, уплаќа по 20 евра. Членарината се собира од 20ти до 27ми во месецот. Парите се трошат за кирија и функционирање на хаклабот.
12. Тој што плаќа членарина станува член. Членовите имаат пристап до хаклабот 24x7.
13. Посетител кој што со посебен интерес и активности придонесува во работата на хаклабот а не е во можност да плаќа членарина може да биде изгласан за член.
14. Се очекува од сите членови и посетители да го почитуваат куќниот ред на зградата (без врева после 22.00ч).
15. За примањето и отстранувањето на нови членови на хаклабот КИКА се одлучува на редовните состаноци за хаклабот.
16. Секој член може да биде отстранет поради недолично однесување и прекршување на едно или повеќе од правилата во куќниот ред.
